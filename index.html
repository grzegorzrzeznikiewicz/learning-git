<!DOCTYPE html>
<html lang="pl">
<head>
    <meta charset="UTF-8">
    <title>Chrząszcz Jan Brzechwa</title>
    <link rel="stylesheet" href="css/style.css">
</head>
    <body>
        <section>
            <div class="container">
                <h1>Chrząszcz Jan Brzechwa</h1>
                <p>
                    W Szczebrzeszynie chrząszcz brzmi w trzcinie
                    I Szczebrzeszyn z tego słynie.

                    Wół go pyta: – Panie chrząszczu,
                    Po co pan tak brzęczy w gąszczu?

                    – Jak to – po co? To jest praca,
                    Każda praca się opłaca.

                    – A cóż za to pan dostaje? –
                    – Też pytanie! Wszystkie gaje,

                    Wszystkie trzciny po wsze czasy,
                    Łąki, pola oraz lasy,

                    Nawet rzeczki, nawet zdroje,
                    Wszystko to jest właśnie moje!

                    Wół pomyślał: „Znakomicie,
                    Też rozpocznę takie życie”.

                    Wrócił do dom i wesoło
                    Zaczął brzęczeć pod stodołą

                    Po wolemu, tęgim basem.
                    A tu Maciek szedł tymczasem.

                    Jak nie wrzaśnie: – Cóż to znaczy?
                    Czemu to się wół prożniaczy?!
                </p>
            </div>
        </section>
    </body>
</html>